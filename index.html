<!DOCTYPE html>
<html>
    <head>
        <link rel="stylesheet" type="text/css" href="style.css">
        <title>D'annunzio</title>
    </head>

    <body>
        <div id="contenitore">
            <div id="blocco">
                <h1>I pastori</h1>
                <hr>
                <h2>di Gabriele Dannunzio</h2>
            </div>
            <div id="contenuto">
                <p>SETTEMBRE, andiamo. E’ tempo di migrare.
                    Ora in terra d’Abruzzi i miei pastori
                    lascian gli stazzi e vanno verso il mare:
                    scendono all’Adriatico selvaggio
                    che verde è come i pascoli dei monti.
                    </p>
                    <br>
                    <p>
                        Han bevuto profondamente ai fonti
                        alpestri, che sapor d’acqua natìa
                        rimanga ne’ cuori esuli a conforto,
                        che lungo illuda la lor sete in via.
                        Rinnovato hanno verga d’avellano.

                    </p>
                    <br>
                    <p>
                        E vanno pel tratturo antico al piano,
                        quasi per un erbal fiume silente,
                        su le vestigia degli antichi padri.
                        O voce di colui che primamente
                        conosce il tremolar della marina!
                    </p>
                    <br>
                    <p>
                        Ora lungh’esso il litoral cammina
                        la greggia. Senza mutamento è l’aria.
                        il sole imbionda sì la viva lana
                        che quasi dalla sabbia non divaria.
                        Isciacquìo, calpestìo, dolci romori.
                    </p>
                    <br>
                    <p>
                        Ah perché non son io co’ miei pastori?
                    </p>
            </div>
            <footer>
                <div id="piede">
                    Alcyone - Sogni di terre lontane
                </div>
            </footer>   
        </div>

    </body>
</html>